<!DOCTYPE html>
<html>
<head>
	<title>ex5p28</title>
</head>
<body>
	<a name="Inceput"></a>
	<ul>
		<li><a href="#AndreeaRusso">Amintiri din Viitor – Andreea Russo</a></li>
		<li><a href="#JaneAusten">Mândrie și Prejudecată – Jane Austen</a></li>
		<li><a href="#AlexandreDumas">Dama cu Camelii –  Alexandre Dumas – fiul</a></li>
		<li><a href="#VictorHugo">Notre-Dame de Paris – Victor Hugo</a></li>
	</ul>
	<a name="AndreeaRusso"></a>
	<h3 align="center">Amintiri din Viitor – Andreea Russo</h3>
	<p>Cum e sa traiesti cu amintiri din viitor? Cum e sa stii ce va fi maine? Intr-o viata in care viitorul si trecutul isi schimba locurile, ramane doar prezentul. Dar cum sa iei o decizie in prezent atunci cand iti cunosti viitorul?
	La 7 ani, vrea sa afle prin ce se deosebeste de toti ceilalti. La 12 ani, invata cum sa fie ca ceilalti. La 17 ani, se indragosteste de Amelia. La 22, o intalneste. La 27, se afla intr-un avion care urmeaza sa se prabuseasca.
	Numele lui este Mir.
	Daca citesti aceste randuri, deja faci parte din viitorul lui.
	Utopia Andreei Russo este bine structurata, bine inchegata si bine scrisa. Dupa ce am citit-o, mi-am dat seama ca Andreea Russo este o scriitoare foarte promitatoare, cu un mare viitor in fata. Din viitor este si aceasta carte a ei. Chiar daca nu am capacitatile lui Mir, sunt sigur ca, in timp, Andreea se va impune ca scriitoare si va deveni o voce importanta. - Dumitru Crudu, prozator, poet si dramaturg.
	Andreea Russo este autoarea generatiei sale. Isi scrie cartile la calculator si la telefonul mobil. Comunica pe Facebook cu cititorii sai pentru a afla parerea si asteptarile lor. Lucreaza cu pasiune asupra visului de a deveni intr-o buna zi laureata a Premiului Nobel pentru Literatura. Debuteaza cu trilogia „Amintiri din viitor”.
	Fragment din cartea: Amintiri din viitor - Andreea Russo
	Rotile se atingeau de asfalt, iar eu ma apropiam de realitate. Salbaticia ramasese in acel trecut pentru care eu eram dusman. Priveam in jur si imi aminteam de viitor, simtind diferenta enorma dintre realitate si amintire. Ma gandeam ca prezentul e un dar divin, in pofida faptului ca, spre deosebire de amintire, e muritor.
	Sincer? Doream sa fug din acea lume straina mie. Recunosc, imi era frica, dupa atatia ani de invatatura, ma temeam ca voi pica cel mai important examen din viata mea, examenul la normalitate, examenul la disciplina „un om ca toti altii”. Realizam ca aceasta lume nu are sa ma accepte asa cum sunt. Doare enorm ideea ca vei fi respins doar din motiv ca asa esti tu, un om diferit.
	Urma sa locuiesc cu alti doi baieti, Andrew si Mark, intr-o casa mica. Nu a fost zi in care sa nu ma tem de ei, de fapt ca de orice om normal. Atitudinea umana e in stare sa distruga cel mai puternic suflet, iar eu ma consideram un suflet puternic. Imi calculam orice miscare, imi controlam gesturile, dar cel mai complicat era sa cantaresc cuvintele ce urma sa le rostesc, motiv pentru care aveam probleme de exprimare, interlocutorul era nevoit sa astepte cateva minute pana auzea raspunsul meu.
	Motivam acest defect printr-o trauma din copilarie, cand de fapt acesta aparuse odata cu nasterea mea, de parca fost semnat un pact.
	Am iesit din automobilul negru. Ma aflam in fata unei case simple. Am stat asa jumatate de ora, fara sa ma misc. Nu stiu de ce. Doar simteam ca am nevoie sa fiu spectator, nu actor.</p>
		<h4 align="center"><b><a href="#Inceput">Inceput</a></b></h4>
	<a name="JaneAusten"></a>
	<h3 align="center">Mândrie și Prejudecată – Jane Austen</h3>
	<p>Romanul are ca temă principală orgoliul de clasă al domnului Darcy și prejudecata domnișoarei Elizabeth Bennet în confrontul acestuia. Acțiunea romanului se concentrează asupra evenimentelor ce au loc în interiorul familiei Bennet compusă din domnul și doamna Bennet și cele cinci fiice: Jane, Elizabeth, (pentru prieteni Lizzy sau Eliza), Mary, Catherine, (numită și Kitty) și Lydia. În lipsa unui fiu care să moștenească proprietatea lor din Longbourn, Hertforshire, doamna Bennet dorește ca cel puțin una dintre fiicele sale să se căsătorească cât mai repede. Doamna Bennet este o femeie frivolă în timp ce domnul Bennet este un bărbat inteligent, sarcastic și imprevizibil. Ține mult la Jane, dar Lizzy, inteligentă și spirituală, este preferata lui. Când domnul Bingley, un burlac bogat închiriază o frumoasă moșie în vecinătate, doamna Bennet dorește ca fiicele ei să-i fie prezentate cât mai curând. Scopul său este căsătoria domnului Bingley cu una din fiicele sale și nu vrea să riște ca acesta să fie acaparat de vreo altă fată din vecini. Domnul Bennet chiar dacă pare reticent îl vizitează pe domnul Bingley , dar domnișoarele Bennet au ocazia să-l cunoască la balul dat de Sir Lucas, un vecin al familiei Bennet. Domnul Bingley are prilejul să le cunoască într-un final pe grațioasele domnișoare Bennet. Bingley este însoțit de cele două surori, Caroline și doamna Hurst, de soțul acesteia din urmă și de dragul său prieten domnul Darcy. Bingley e amabil, drăguț cu toți, atrage imediat simpatia tuturor și imediat se notează simpatia sa pentru Jane, cea mai mare din surorile Bennet. Din contră, Darcy rămâne deoparte, refuză să danseze cu domnișoare pe care nu le cunoaște sau să facă noi cunoștințe. Chiar dacă la început cei prezenți sunt impresionați, fiind mai frumos și mult mai bogat decât Bingley, din cauza acestui comportament el devine catalogat ca omul cel mai înfumurat și mândru de pe fața pământului și, cu toată bogăția lui, își atrage antipatia tuturor. În timpul balului Elizabeth este definită de el ca fiind acceptabilă, dar nu îndeajuns de frumoasă să-l tenteze. Elizabeth îl aude și chiar dacă se demonstreză ironică (aș putea foarte ușor să iert mândria lui, dacă n-ar fi călcat-o în picioare pe a mea), îi devine antipatic. Domnul Bingley în schimb dansează cu Jane toată seara. Dimineața următoare Jane este invitată de domnișoara Bingley la Netherfield, pentru a lua ceaiul. Doamna Bennet văzând că vine ploaia, nu-i permite lui Jane să ia trăsura, așa că Jane pleacă călare. O prinde ploaia și se alege cu o răceală serioasă așa că e nevoită să rămână la Netherfield pentru câteva zile, exact cum dorise doamna Bennet. Elizabeth merge s-o viziteze și este invitată să rămână pentru a avea grijă de sora sa. Darcy are ocazia să o cunoască mai bine și fără să vrea, rămâne fascinat de spontaneitatea și vivacitatea sa. Domnișoara Bingley, care vrea să-l cucerească pe Darcy, nu este mulțumită de situație și abia așteaptă ca cele două surori să se întoarcă la casa lor. După întoarcerea lor, familia din Longbourn primește vizita domnului Collins, verișorul fetelor și pastor anglican. William Collins este moștenitorul legal al domnului Bennet și speră să se căsătorească cu una din surori. Prin acest gest, vrea să răscumpere familia de pierderea moșiei la moartea domnului Bennet. O alege pe Jane ca viitoare soție, dar doamna Bennet îl informează că aceasta se va logodi în curând, așa că e rândul lui Elizabeth, a doua ca vârstă și frumusețe. Surorile Bennet merg des în vizită la mătușa lor din Meryton. Aici ele au prilejul să-l cunoască pe fermecătorul domn Wickham, înrolat de curând în regimentul din Meryton. Felul său de a fi cordial și fascinant îl fac să-și câștige simpatia tuturor, mai ales a domnișoarelor din zonă. Lydia și Kitty în mod particular sunt fermecate de Wickham, dar de altfel lor le plac toți ofițerii. Lydia și Kitty își vizitează des mătușa pentru că acolo au prilejul să întâlnească și să flirteze cu ofițerii. Wickham pare să fie atras de Elizabeth și în timpul primei lor întâlniri îi destăinuie că-l cunoaște bine pe Darcy, deoarece au copilărit împreună la Pemberley, Wickham fiind fiul intendentului. Se plânge de modul infam în care a fost tratat de Darcy, acesta refuzând să-i dea parohia lăsată moștenire de bătrânul domn Darcy. Elizabeth atrasă de Wickham și având antipatie pentru Darcy crede tot. Domnul Bingley organizează balul promis. Atracția lui pentru Jane este atât de evidentă încât cei prezenți la bal încep să vorbească de căsătorie. La bal Lizzy are surpriza să fie invitată la dans de Darcy și luată prin surprindere acceptă. Bingley comunică familiei Bennet că a doua zi este nevoit să plece câteva zile la Londra pentru afaceri. Doamna Bennet îl invită la prânz la întoarcere. După câteva zile surorile lui Bingley și domnul Darcy îl urmează la Londra. Pentru a explica plecarea lor neașteptată, Carolina Bingley îi trimite un bilet lui Jane unde-i explică că afacerile fratelui său sunt de așa natură că nu se pot rezolva în câteva zile, așa că-i mai bine să plece după el la Londra, unde vor rămâne toată iarna. Caroline cu perfidie îi scrie că în acest mod, Bingley va avea prilejul s-o revadă pe domnișoara Darcy, sora mai mică a lui Darcy de care Bingley e foarte legat. Elizabeth citind scrisoarea suspectează că reținând-o pe Jane nepotrivită pentru Bingley, surorile și prietenul acestuia au luat decizia să-l rețină la Londra ca s-o uite. Jane cu bunătatea ei nu vrea să dea crezare unei asemenea ipoteze, luând apărarea celor două, spunând că dacă Bingley ar fi cu adevărat îndrăgostit nu ar putea fi reținut de aceștia la Londra. Dar Elizabeth are puțină încredere în caracterul slab al tânărului și amândouă se întristează văzând că acesta nu se întoarce. Între timp domnul Collins, personaj ceremonios și insuportabil, continuă să-i facă curte lui Elizabeth și o cere de soție. Aceasta refuză categoric, chiar dacă mama sa îi impune să accepte. Collins hotărât să se întoarcă acasă cu nevastă, până la urmă decide să se căsătorească cu Charlotte Lucas, cea mai bună prietenă a Elizei. Charlotte are 27 de ani, nu este frumoasă și acceptă imediat. După plecarea lui Bingley, Jane este invitată la Londra de familia Gardiner,respectiv unchiul și mătușa sa. Ea acceptă, iar mai târziu și Elizabeth pleacă la Rosing, în Kent în vizită la familia Collins, la invitația Charlotei. Lady Catherine de Bourgh, protectoarea și vecina domnului Collins, este mătușa domnului Darcy. De Paști, Darcy vine să-și viziteze mătușa, însoțit de simpaticul său verișor, colonelul Fitzwilliam. Elizabeth se întâlnește întâmplător cu Darcy de căteva ori și într-un final în mod cu totul neașteptat, acesta o cere în căsătorie, nu fără să-i spună cât a luptat cu sentimentele lui din cauza diferenței de clasă dintre ei și a familiei. Darcy nu se îndoiește nici o clipă că cererea lui în căsătorie va fi acceptată. Elizabeth îl refuză categoric reproșându-i orgoliul și vanitatea, spunând că n-ar putea niciodată să se căsătorească cu cel care a provocat nefericirea surorii sale și ruina lui Wickham. A doua zi Darcy îi scrie o lungă scrisoare în care îi explică că a intervenit între Jane și Bingley pentru că Jane cu atitudinea sa rezervată, nu părea îndrăgostită de prietenul său Bingley, dar obstacolul esențial fiind comportamentul familiei ei. În privința lui Wickham, se pare că acesta este un trufator și un libertin și nu numai atât, a încercat s-o facă pe domnișoara Darcy să fugă cu el datorită dotei acesteia de 30.000 de lire sterline. Elizabeth descoperă cu consternare că Jane ireproșabilă și plină de calități, a avut de suferit din cauza vulgarității mamei și surorilor. La lumina acestor revelații Elizabeth este nevoită să-și revizuiască sentimentele față de Darcy. La începutul verii, Elizabeth este invitată de către familia Gardyner într-o călătorie de plăcere în Derbyshire. În timpul călătoriei se află la un moment dat în vecinătate cu Pemberley, proprietatea domnului Darcy unde locuiește acesta. Convinsă că acesta este plecat, acceptă la insistențele mătușii să viziteze casa. În timpul vizitei însă îl întâlnește pe Darcy, care se întorsese mai devreme acasă. Darcy e surprins, iar Elizabeth foarte jenată. E uimită când vede că el e foarte schimbat, pare sociabil și gentil. Darcy încă îndrăgostit de Elizabeth, vrea să-i arate că se poate schimba. Pentru Elizabeth în schimb sentimentul de admirație se transformă în dragoste, chiar dacă-i este imposibil să-și arate sentimentele, odată ce-l respinsese. Darcy este interesat să-i cunoască pe domnul și doamna Gardiner, iar Elizabeth e fericită să-i prezinte rude inteligente și strălucitoare care nu au superficialitatea și frivolitatea mamei și surorilor sale. A doua zi Darcy i-o prezintă pe sora sa Georgiana, dorind ca cele două tinere să se împrietenească. Georgiana e o tânără timidă și grațioasă. Elizabeth are ocazia să-l întâlnească și pe Bingley. Din păcate primește o scrisoare de la Jane cu vești proaste: Lydia care era în vacanță la Brighton, oaspete al colonelului Forester și a soției sale, fără să se gândească la consecințe, a fugit cu Wickham la Londra. Pare că acesta nu are intenția s-o ia în căsătorie. Datorită șocului nu reușește să-i ascundă lui Darcy vestea. La gândul scandalului, înțelege că o a doua cerere în căsătorie a lui Darcy devine ceva imposibil, realizează că îl iubeste. Împreună cu familia Gardiner pleacă în grabă la Longbourn. De aici unchiul pleacă la Londra și după câteva zile îi găsește pe cei doi. Situația scandaloasă vine mușamalizată cu o căsătorie de conveniență. După un timp, Elizabeth află mai întâi de la Lydia, apoi de la doamna Gardiner că Darcy a fost cel care l-a făcut pe Wickham s-o ia în căsătorie pe Lydia. Mătușa îi povestește într-o scrisoare cum Darcy a plătit toate datoriile la joc ale lui Wickham și de asemenea l-a plătit pentru a o lua de soție pe Lydia. Bingley și Darcy se întorc la Netherfield cu pretextul stagiunii de vânătoare. Atențiile lui Bingley față de Jane reîncep, iar Elizabeth bănuiește că Darcy i-a mărturisit prietenului greșeala sa când l-a îndepărtat de Netherfield. Bingley o cere în căsătorie pe Jane care fericită acceptă. Elizabeth îndrăgostită de Darcy îl vede grav și taciturn, departe de acel Darcy de la Pemberley. Într-o seară sosește la Longbourn lady Catherine de Bourgh. Binefăcătoarea lui Collins dorește să știe dacă Elizabeth e logodită cu Darcy, și, aflând că nu, vrea ca aceasta să-i promită solemn că nu se va căsători niciodată cu el. Elizabeth refuză. Darcy pus la curent de mătușa lui de cele întâmplate și sigur că Elizabeth simte ceva pentru el, știind că aceasta cu caracterul ei sincer, dacă ar fi fost contrară căsătoriei nu ar fi ezitat să-i spună mătușii, reînnoiește cererea în căsătorie, iar Elizabeth fericită acceptă. Romanul se termină cu căsătoria domnului Bingley cu Jane și a domnului Darcy cu Elisabeth.</p>
		<h4 align="center"><b><a href="#Inceput">Inceput</a></b></h4>
	<a name="AlexandreDumas"></a>
	<h3 align="center">Dama cu Camelii –  Alexandre Dumas – fiul</h3>
	<p>Cartea începe în momentul în care  la  Paris sunt scoase la licitație bunurile curtezanei decedate pe nume Marguerite Gautier.
	Naratorul are onoarea de a-l întâlni pe unul dintre bărbații care au cunoscut-o și iubit-o cu adevărat pe această femeie. Armand Duval, bărbatul care își spune povestea, mărturisește că dragostea dintre el și tânăra Marguerite a fost una sinceră și dezinteresată. La început aceasta nu i-a dat mare atenție, dar dragostea dintre ei a crescut în momentul în care Marguerite află că Armand se interesa de starea ei în momentele în care aceasta era bolnavă la pat.
	Tânăra învață să iubească cu sufletul, nu doar cu trupul și recunoaște că perioada petrecută cu Armand a fost singura ei dragoste adevărată și lipsită de interese materiale. 
	Aceasta este dispusă să renunțe la viața luxuriantă de femeie întreținută pentru Armand, dar tatăl acestuia află de povestea lor de dragoste și intervine între ei. 
	Despărțirea lor este una foarte bruscă, o ruptură dureroasă ce are repecursiuni adânci asupra celor doi îndrăgostiți. 
	Armand își ia o altă amantă pentru a se răzbuna pe Marguerite, aceasta se reîntoarce la vechea ei viață până când, în cele din urmă, moare răpusă de tuberculoză. 
	Bărbatul află adevăratul motiv al despărțirii și povestea Margueritei din câteva scrisori pe care ea le scrie înainte de a muri. 
	Nu știu cum să explic, dar am învățat că unele meserii pot fi subestimate, și așa sunt. Marguerite trăiește sub un stigmat care nu-i permite să ducă o viață decentă, chiar dacă și-ar dori acest lucru. Ea învață să iubească, dar iubirea nu poate dura mai mult decât o simplă aventură, fără ca reputația lui Armand și a familiei sale să fie pătată.</p>
		<h4 align="center"><b><a href="#Inceput">Inceput</a></b></h4>
	<a name="VictorHugo"></a>
	<h3 align="center">Notre-Dame de Paris – Victor Hugo</h3>
	<p>Acțiunea romanului are loc în Parisul Evului Mediu, mai exact pe la sfârșitul secolului al XV-lea, începutul secolului XVI.
	Romanul, pe lângă acțiunea propriu-zisă, este o creionare a Parisului medieval, a clădirilor (catedrala Notre-Dame, în principal), a oamenilor și a moravurilor pe care aceștia le au. Biserica este cea care guvernează tot, ea sfințește, condamnă sau propovăduiește. Din porunca ei, unii suspectați de vrăjitorie sau pact cu diavolul, pot avea ca sentință pedeapsa capitală.
	Într-o catedrală de acest gen, adică vestita Notre-Dame de Paris, este sălașul unui biet cocoșat surd. Acesta a fost părăsit de mic copil lângă catedrală și adoptat de arhidiaconul catedralei, Claude Frollo.
	Quasimodo, după numele său, este cocoșatul care ajuns la maturitate devine clopotarul catedralei. Refugiul lui sunt zidurile reci, prieteni îi sunt clopotele și statuile ce împodobesc edificiul
	Oamenii se sperie de sluțenia lui și îl condamnă la singurătate.
	"Un cap mare și zburlit , acoperit de un păr roșu, între umeri o ghebă enormă a cărei pereche se făcea simțită și pe piept, o alcătuire de coapse și de picioare atât de ciudat deviate de la normal (..)"
	Într-o zi, Quasimodo o zărește din catedrală pe frumoasa țigăncușă dansatoare, Esmeralda și pe căprița ei, Djali. Cele două dau spectacole de dans în piața din fața catedralei.
	Esmeralda este, după Quasimodo, personajul cel mai urmărit în carte. De ea se îndrăgostesc trei bărbați printre care și și cocoșatul.
	Acțiunea este destul de rapidă, iar evenimentele au loc într-un timp relativ scurt. Dar trebuie să facem abstracție de la descrierile, să le zicem balzaciene, pe care Hugo le face și în acest roman.
	Eu una am cam frunzărit cartea, mi s-au părut că există capitole care nu mă interesează foarte tare, așa că m-am uitat peste ele și am trecut mai departe, fără să pierd firul narațiunii.
	Povestea este tragică și destul de încurcată. Una din temele romanului este dragostea, și felul în care aceasta îi schimbă pe oameni. Arhidiaconul Frollo însuși se îndrăgostește de țiganca Emseralda, care e la rândul ei îndrăgostită de  Phoebus de Chateaupers, bărbat ce nu o iubește pe fată. Esmeralda este logodită cu Pierre Gringoire, un poet sărac pe care aceasta îl salvează prin logodnă de spânzurătoarea în fața Curții Miracolelor (locul în care trăiesc escrocii și criminalii Parisului).
	Romanul este unul foarte complex, nu am cum să fac un rezumat atât de amănunțit, nu vreau să vă stric plăcerea de a-l citi chiar voi.
	O altă temă este modul în care o persoană poate fi judecată greșit, aici ne referim, desigur, la bietul Quasimodo, care, prin urâțenia sa atrage ura și revolta celorlalți. Cu toate acestea, el are un suflet bun, o ajută pe țigancă la nevoie și este umil față de tatăl său adoptiv, Claude Frollo.</p>
		<h4 align="center"><b><a href="#Inceput">Inceput</a></b></h4>
</body>
</html>